xxiv

suspecta videri debet, primum quod septem tantummodo, non octo partes Pollux se pro-
laturum pollicetur; deind-2· quod inter archam et metarcham eparchae locus esse non
potest. quoniam id vocabulum ingressum quendam in archam, partem archae praefixam,
non archae postpositam significare patet, siquidem idem praepositionis ἐπί sensus est in
compositis similibus, qualia sunt ἐπίγαμος, ἐπίτεξ, ἔπακμος.

Haec igitur Eparcha fieri non potuit quin multos sibi magni etiam nominis adver-
sarios inveniret. Atque admodum de ea inclementer Bergkius, Hist. litt. Gr. Π, p. 211
nota 235· init. iudicavit, qui non nauci esse hoe vocabulum arbitratur. Clementius paullu-
lum iudicium Boeckhius tulit eo eximii operis sui loco, ubi Pollucis illud testimonium
gravissimum (IV, 66) subtilius enarravit, de Mettis Pindari pag. 182 not. 16. Boeckhius
lsparslmc nomen pro bono et electo artis vocabulo habet, quod ex tractatu longe alio in
Pollucis locum illum intrusum sit3 eparcham enim non nomi aliquam partem, sed ordinum
rythmicorum praeludentem particulam duorum triumve pedum significare. Alz'ltz' vcra,
inquit, ἔπαρχα vidclur gmmz'tla lectio, ut μέταρχα, atquc ἐπαρχεῑα ex varia lectione additum.
(karum nos ἐπάρχων appcllalimzem‚ qua plurium versuum compages nominatur z'n lzoc
nomo. lraduxz'mus ad vcrsns ipsius initium. Atque hoc sensu Boeekhius in Pindari me-
trorum enarratione eo vocabulo libenter et ubique utitur; cf. p. 184 med. p. 187 extr.
p. 193 med. alia; quibus locis omnibus ut neutri generis plurale ἕπαρχα vocem usurpare
solet. Sed haec omnia, quod tantorum virorum bona venia dixerim, parum probabilia
sunt. Id unum egregie vidit Boeckhius‚ vocabulum ipsum ἑπαρχά (non ἕπαρχα) non temere
fictum a librariis esse, sed eximum artis vocabulum in Pollucis illum indicem invita Mi-

nerva translatum.

25 Metacatatropae in locum post Omphalum traiectionem‚ rem prima specie parvam,
re vera summi ad Nomorum structuram immutandam momenti fuisse. Inde
Eparcham quoque, Archae quondam subiectam, sui iuris factam esse.

Iam quaeritur quid huic vocabulo, quasi transfugae ex alienis castris, faciendum
sit. Quid est natura sua Eparcha‘? unde profecta in Pollucis indicem pervenit? Mihi, ut
libere confitear, hae duae quaestiones, primo adspectu intricatiores‚ re vera tam difficiles
ad expediendum non videntur. Primum Eparcham ipsum nomen indicat nihil aliud esse,
quam id, quod “prooemium'’ postea vocatum est. Nomorum prooemium vetustissimis
temporibus ἑπαρχὰ appellatum est, ea sine dubio de caussa, quod, quemadmodum supra
§23 extr. copiose demonstratum est, in antiquissima nomi forma prooemium seu eparcha
pro separata parte non numerabatur. Prooemium archae praeludium erat, pars archae
praenuntia, quare illis temporibus nullo nomine peculiari, sed vocabulo ad archam spec-
tante: ἐπαρχά nuncupatum est. Quae cum ita sint, in Pollucis illo partium nomi indice,
qui septem partes separatas et seiunctas affert, ab initio eparcha locum habere non potuit.

