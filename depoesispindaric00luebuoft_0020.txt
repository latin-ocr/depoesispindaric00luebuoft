XVIII

quo diversi in civitan- ordines inter se mutuis officiis copulantur. conciliatrix est, et in
hac omnium cum omnibus concordia veri roboris fundamentum positum est: nihil quid-
quam pulchrius in civitatibus, quam hoc tuum, Hesychia, regnum est3 ν. 6: τὺ γὰρ τὸ
μαλθακὸν ἔρξαι τε καὶ παθεῖν ὁμῶς Η ἐπίστασαι καιρῷ σὺν ἀτρεκεῖ. Sed cadem haec Hesychia
cum scelere lacessitur, iniuriam summa severitate ulciscitur.

17. Carminis Pyth. VIII artificiosa compositio eius sententiae, quae Pindari carmina

ad Nomorum 'I'erpandri regulas composita censet, egregium firmamentum est.
Eruditorum de ea sententia scrupuli.

Iam igitur totum hoc carmen pulcherrimi aedificii instar structum et dispositum
se nobis offert; ibi nulla est pars vel particula, quae turgida otiosave sit, in qua aut
nimium aut parum poeta dixerit. Omnia innatam quandam harmoniam spirant. Legem
autem. in qua tam pulchre omnia nituntur, vetustissimam illam esse, quam Terpander in
nomis suis componendis secutus sit, ea ipsa re manifesto elucet, quod omnia sua sponte,
nullis machinis coacta, voluntario consensu ad hanc unam normam aliamque nullam con-
veniunt et competunt. Verum enim vero cavendum est, ne iusto cupidius triumphare
videamur. Haec enim sententia de Terpandri nomorum lege a Pindaro expressa et usur-
pata tam multos etiamnunc adversarios habet, ut hoc ipsum, quo nitimur, fundamentum
firmius etiam stabiliendum et ab omnibus scrupulis, qui vim eius infringere et rodere posse
videantur, strenue defendendum sit.

Quamquam enim Rudolfus Westphal in prolegomenis Aeschyleis‚ Lips. 1869,
p. 80 sqq. et in libro pulcherrimo: Catull's Gedichte‚ ed. altera, Vratislaviae, 1870 p. 75,
eumque secutus et inventa ab eo nova luce illustrans Fridericus Mezger, Pindar's
Siegeslieder p. 24—36 egregie totius huius quaestionis fundamenta iecerunt, tamen sunt
hodieque in eorum numero, quorum in litteris Pindaricis summa auctoritatis et est et esse
debet, qui assensum cohibeant. qui rem speciosissimam et mirum quantum ad persuaden-
dum blandam ut phantasma aliquod, e paucorum cerebro natum, a studiorum suorum sobria
et munda supellectile arceant. Atque ex omnibus illis adversariis duos nunc, quorum
nomina nunquam nisi honoris caussa et summa veneratione nuncupem, solos tanquam
chori illius coryphaeos affero, Guilelmum Christium in libro de arte metrica, Lips.
1874, p. 644 et Theodorum Bergkium in Hist. Litt. Graec. vo1.II‚ Berol. 1883, p.213.
His tam peritis et de Pindaro hercle egregie meritis iudicibus copiosius, quam adhuc fac-
tum est, satisfaciendum erit. Summa vero in tota hac quaestione difficultas hac re con—
tinetur, quod in notissimo Pollucis de nornis Terpandricis testimonio nomi partium ordo
et series ab carminum Pindari partium ordine aliquantum differunt. Apud Pollucem
quattuor sunt ante omphalum partes, secundum legem quandam exactissimae symmetricae,
quam recte intellexit Bergkius, Hist. Litt. Gr. Π, 212 sq.‚ dispositae; Poll. IV. 66: μέρη...

