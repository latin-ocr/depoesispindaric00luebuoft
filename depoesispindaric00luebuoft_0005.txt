RECTOR ET SENATVS
VNIVERSITATIS FRIDERICIAE GVILELMIAE RHENANAE
lelssvs

S.

1. Planctum de Aeginae interitu negatum ab historico poetam explevisse. Carmen
Pyth. VIII vaticinium est de Aeginae casu imminenti.

Notum est, Aeginam insulam quondam florentissumam, heroum matrem, artium
et mercaturae altricem, iustitiae portum, anni 456 a. Chr. aestate post trium annorum
obsidionem ab Atheniensibus ad deditionem compulsam et tributo imposito opibus et orna-
mentis suis spoliatam esse. Neque is finis miseriarum fuit. Viginti quinque annis post
atroci Atheniensium decreto Aeginetae cum coniugibus et liberis ex insula sua decedere
coacti sunt. Refert de his fatis marmorea illa, qua excellit, brevitate Thucydides, rem
multarum lacrimarum et infiniti luctus in pauca hercle verba conferens, primurn de dedi—
tione, Thuc. 1, 108: ὡμολόγησαν δὲ καὶ Αἰγινῆται μετὰ ταῦτα τοῖς Ἀθηναίοις τείχη τε περιελόν-
τες καὶ ναῦς παραδόντες φόρον τε ταξάμενοι ἐς τὸν ἔπειτα χρόνον. Deinde de patria amissa 2,
27: ἀνέστησαν δὲ καὶ Αἰγινήτας τῷ αὐτῷ θέρει τούτῳ (431 a. Chr.) ἑξ Αἰγίνης Ἀθηναῖοι αὐτούς
τε καὶ παῖδας καὶ γυναῖκας, ἐπικαλέσαντες οὐχ ἥκιστα τοῦ πολέμου σφισιν αἰτίους εἶναι. Atque
recte fortasse ille ut historicus, qui res gestas conscribere, non hominum lacrimis et que-
stibus historiae folia implere destinavisset. Sed quae historicus omisit, vates et poeta,
pectoris intimi arcanorum interpres, qui humana humanitus aestimaret, cumulate explevit.
Est enim carmen quoddam Pindari, Pyth. VIII, in quo extremos ille occidentis Aegine-
tarum solis radios collegit et immortalitati consecravit.

Carmen scriptum est in Aristomenem, Xenarcis filium, puerum Aeginetam. qui in
luctae certamine Pythia vicerat. Ea victoria paucis annis ante extremam illam obsidionem

