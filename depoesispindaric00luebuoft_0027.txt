XXV

Sed unde in hunc indicem delata est? Haec quaestio cum altera illa quaestione gra-
vissima cohaeret, a qua disputandi initium fecimus. Vidimus supra in Pindari omnibus
carminibus Metacatatropam ex sede, quam olim habuerat, ante omphalum in proximum
post omphalum locum transpositam esse¹ Quid inde secutum sit, iamiam luculenter
apparet. Metacatatropa traiecta duae partes dimidiae carminum magis exaequabantur:
prioris partis ante omphalum principatus imminutus erat. Unum vero. quod inde effec-
tum est, gravissimum fuit. Cum Catatropa supplementum suum, Metacatatropam‚ ami-
sisset, fieri vix potuit quin Metarchae post Archam pondus magis magisque elevaretur
eum in modum, ut pedetemptim progrediendo pro separata et aequa cum ceteris parte
iuxta Archam non iam numeraretur. Ut brevi dicam: Metacatatropa transposita Metarcha
quoque, responsione sua carens, propriam illam et peculiarem sibi vim amisit et pars
quaedam inferior, in archae patronatum et tutelam dedita, facta est. Quare apud Pin-
darum metarcha qualis est in'carmine Pyth. VIII pro separata parte nequaquam nume-
ratur. Postremo effectus ille Metacatatropae transpositae et Metarchae pondere suo
peculiari privatae usque ad Archae praeludium illud manavit et penetravit, cui olim Epar-
chae nomen fuisse vidimus¹ Haec Eparcha, cum antea Archae subdita tantum fuisset.
nunc post illas, quas enarravimus mutationes, sui quodammodo iuris facta est et iam pro
parte nomorum separata et soluta numerari coepta est. Haec omnia ita facta esse Pin-
daricorum carminum forma nos edocet. quae. modo accurate et subtiliter consideretur,
dici vix potest, quantam nomorum historiae lucem adferat.

26. In Pollucis IV, 66 loco, e Iuba, intercedente Iuba ex Heraclide Pontico hausto
duorum Nomi generum sollemnia vocabula praepostero scriptoris
studio conglutinata esse.

Iam si eorum quae disputavimus summam colligamus, facile illud expeditu erit, qua ra-
tione in Pollucis IV, 66 indicem Eparchae mentio pervenerit. Pollux apud auctorem suum
Iubam, Mauretaniae regem. ex cuius θεατρικῇ ἱστορίᾳ ingentem messem in horrea sua compi
lator ille congessit, qua de re elegantissime exposuit Ervinus Rhode, de Pollucis fontibus
pag, 33 et 72, Pollux igitur apud Iubam amborum nomi generum, et veteris Terpandrici
et recentioris eius, quo Pindarus usus est, descriptionem et partium sollemnium indices inve-
nerat. Ac priorem quidem integrum Pollux descripsit et apposuit. Alterum illum describere
operae pretium non arbitratus est, quoniam quanti haec duorum indicum differentia facienda
esset, homo, qui haec non in aurificis statera⁷ sed in populari trutina penderet, haud satis
perspiciebat. Quare officio satisfecisse sibi visus est, si illam potissumum rem, qua posterior
nomorum forma a priore discreparet, notandam curasset. Iam hoc illi consideranti et repu-
tanti fieri non potuit. quin Eparchae et Metarchae nomina, quorum hoc in solo priore, illud

in solo posteriore scriptum esset, occurrerent oculosque eius in se converterent. Prioris enim
4

