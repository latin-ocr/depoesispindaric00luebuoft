XV

de prodenda etiam hostibus patria consilia iniret. Athenienses vero ad tales conatus
adiuvandos promptissimi semper erant; eorum potissumum auxilio freti vel clade aliqua
accepta machinatores illi nova semper consilia moliti sunt. Unius eius generis rebel-
lionis satis copiose Herodotus historiam narravit VI, 88—92. Incidit res in annum fere
Ol. 72, 2 (= 491 a. Chr.). Erat Nicodromus quidam, Cnoethi filius, qui, cum iniuste. ut
ipse opinabatur, priore iam tempore ab optimatibus, quos ipsi Aeginetae παχεῖς appellare
consueverant (Herod. VI, 915, exilio multatus esset, deinde acerbatus redisset, ut iniuriam
ulcisceretur et patriam paucorum invisa illa dominatione liberaret, cum Atheniensibus.
eodem tempore vehementer Aeginetarum populo iratis, consilium composuit: die praesti-
tuta Athenienses ad Aeginam cum classe paratos esse oportere. eadem die se cum fac-
tionis sociis antiquam, quae vocetur. urbem ex improviso occupaturum. Et ipse quidem
promisso stetit, arcem illam occupavit: Athenienses, quibus ad navium numerum sup-
plendum a Corinthiis demum naves emendae essent, uno die post tempus conventum praesto
fuerunt, Herod. VI, 89: καὶ ὑστέρησαν ἡμέρῃ μιῇ τῆς συγκειμένης. Nefario illo consilio palam
facto Nicrodromus cum sociis nave conscensa aufugit et ab Atheniensibus Sunium habi-
tandum accepit.

Iam vero hunc Nicodromi conatum minume paucorum hominurn desperatam arnen-
tiam fuisse, ea, quae subsecuta sunt, clare ostenderunt. Mota enim aNicodromo seditione
tanquam e composito universa plebs ad arma concurrerat ad dominationem paucorum
excutiendam. Sed παχεῖς illi, continuis armorum et artis gymnasticae studiis ad talia
eximie exercitati, seditionis hydram contuderunt. Nec leniter illa victoria usi sunt. Nam,
quemadmodum narrat Herodotus, ex illis, quos in pugna superaverant, septingentos
captivos ad supplicium abduxerunt. Ac praeteribat triste illud agmen aedem Cereris
Thesmophori. Turn unus ex miseris illis perruptis vinculis cursu ad illius aedis valvas
confugit manibusque suis valvarum ansas eum in modum viribus propter desperationem
supra humanam naturam auctis retinuit, ut nullo modo avelli posset. Inde ingentis piaculi
caussa orta est; cum illum carnifices illi frustra abripere temptarent, securi arrepta manus
amputarunt eumque, atrox dictu, sic sine manibus ad mortem abduxerunt; manus vero
illae abscissae portento facto cum ansis valvarum plane concreverant; Herod. VI, 91:
χεῖρες δὲ ἐκεῖναι ἐμπεφυκυῖαι ἦσαν τοῖς ἐπισπαστῆρσι. Hoc piaculum. quamdiu in insula sua
fuerint, nunquam Aeginetas extinguere potuisse, Herodotus censet 1. s: ἀπὸ τούτου δὲ
καὶ ἄγος σφι ἐγένετο, τὸ ἐκθύσασθαι οὐκ οἶοί τε ἐγίνοντο ἐπιμηχανώμενοι, ἀλλ’ ἔφθησαν ἐκπε-
σόντες πρότερον ἐκ τῆς νήσου ἤ σφιν ἵλεων γενέσθαι τὴν θεόν.

