XVII

16. De ἰδίᾳ vocis usu. — Gigantum imagine et quid intersit inter verum robur et furorem
illustratur et proditorum apud Aeginetas patriae scelera castigantur.

Factio igitur popularium apud Aeginetas eisdem votis studiisque flagrabat, patriae
proditionem illi, modo optimates, carnifices SUOS, everterent, minime cohorruerunt. Et est
clarum minumeque ambiguum quoddam apud Scholiastam Pindari testimonium, illo ipso, quo
Aristomenes, Xenarcis filius, Pythia vicit, tempore seditionum et discordiarum perniciosis-
sumo periculo maxume Aeginam flagrasse. Schol. Pind. p. 394 med.: ἰδίᾳ Αἰγινήταις ἦσαν στά-
σεις περὶ τὸν τῆς νίκης τοῦ Ἀριστομένους καιρόν. Quaeri possit, quid in hoc loco sit ἰδίᾳ.
Non credo, scriptorem, solis Aeginetis illo tempore discordias civiles fuisse, dicere velle,
quemadmodum ea voce Pausanias utitur, Faus, Ι, 29, 5: Ἀθηναῖοι δὲ ἰδίᾳ ἐστράτευσαν
i. e. soli egressi sunt. Immo -vox ἰδίᾳ apud scholiastam eandem rem significat, quam
Thucydides loco supra allato I, 115 de Samiis loquens ita exprimit: ἐξ αὐτῆς τῆς Σάμου
“ἄνδρες ἰδιῶται” νεωτερίσαι βουλόμενοι. Non enim erat illa factio talis, quales in omnibus
antiquitatis civitatibus reperiuntur, quae iure publico niteretur et armis e legibus depromp-
tis cum adversariis dimicaret; immo privatis isti consiliis, intra parietes procusis‚ pernici-
ossimo scelerum apparatu, omnia agebant.

Hanc igitur in republica Aeginetarum factionem, quae patriam ad perdendos opti-
mates Atheniensibus proditam, quam salvam sub optimatium dominatione mallet, Pindarus
in carminis Pyth. VIII archa cum Gigantibus et Typhoeo adversus Jovem rebellantibus
comparat, v. S—ZO. Iam si quaeratur, quo vinculo haec Gigantum devictorum imago cum
totius carminis consilio cohaereat, facili id negotio expediri potest. Totum carmen in eo
proposito nititur, ut quae sit veri roboris origo et natura definiatur. Ac verum in homine
robur divinae originis esse, iam supra vidimus luculenter a poeta cum per totum carmen
tum in sphragide potissumum explicari. Iam archae ea vis est, ut veri roboris contrarium
adumbretur, quod falsissimo interdum iudicio volgus pro vero robore admiratur, furor
ille et amentia, quae adversus divinum numen offirmato scelere et temeritate rebellant.
Non est, inquit, robur verum, quod dis adversatur; ea vesania est et stolida sui fiducia,
quae post brevem tumultum praecipitabitur. Haec omnia Pindarus in imagine Porphyri-
onis, Gigantum regis, et Typhoei magna vi expressit et exsculpsit. Sub ea imagine dubium
non est, quin factio illa apud Aeginetas patriae proditorum, nullum facinus perhorrentiurn,
intellegenda sit. Hoc inde maxume apparet. quod mitis quaedam vox interiecta est, qua
poeta perditorum illorum studia corrigit, tanquam nondum omni spe irrita; non vi atque
rapiniS‚ sed mutuis officiis et gratia danda et accipienda, illa quae optes, impetranda esse;
V. 13: κέρδος δὲ φίλτατον, Η ἕκοντος εἴ τις ἐκ δόμων φέροι. Universo vero carmini Pmmeansum
v. 1—7 Pindarus praetexuit, quo Hesychiam deam invocat, quae haud dubie ab Aeginetis
publice colebatur. Eius memoria in eo carmine, quo quid verum robur esset, poeta sibi

illustrandum sumpserat, paene necessaria erat. Nam Hesychia pulcherrimi illius foederis,
3

